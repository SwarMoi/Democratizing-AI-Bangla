<word-সই><sense2-স্বাক্ষর>
প্রধানমন্ত্রী শেখ হাসিনার সঙ্গে ইন্দোনেশিয়ার প্রেসিডেন্ট জোকো উইদোদোর দ্বিপক্ষীয় বৈঠকে একটি বাণিজ্যচুক্তি ও চারটি সমঝোতা স্মারক সই হয়েছে।
 রোববার সকালে ঢাকায় প্রধানমন্ত্রীর কার্যালয়ে জোকো উইদোদো ও শেখ হাসিনার উপস্থিতিতে এসব চুক্তি-সমঝোতা সই হয়। এর আগে শনিবার বিকালে দুদিনের রাষ্ট্রীয় সফরে ঢাকায় পৌঁছান ইন্দোনেশিয়ার প্রেসিডেন্ট জোকো উইদোদো।
 এ সময় রাষ্ট্রপতি মো. আবদুল হামিদ হযরত শাহজালাল আন্তর্জাতিক বিমানবন্দরে তাকে স্বাগত জানান।
 
 মার্কিন যুক্তরাষ্ট্রের প্রেসিডেন্ট ডোনাল্ড ট্রাম্প দেশটির জন্য রেকর্ড পরিমাণ ৭০ হাজার কোটি ডলারের সামরিক বাজেটে সই করেছেন। 
 ন্যাশনাল ডিফেন্স অথারাইজেশন অ্যাক্ট বা এনডিএএ-২০১৮ গতকাল (মঙ্গলবার) পাস হয়েছে। তারপর ট্রাম্প এ বাজেটে সই করেন। গত ৯ নভেম্বর কংগ্রেসের প্রতিনিধি পরিষদ ও সিনেট সদস্যরা এ বাজেট অনুমোদন করেন। 
 প্রেসিডেন্ট ট্রাম্প সামরিক খাতের জন্য যে পরিমাণ বাজেট দেয়ার অনুরোধ করেছিলেন কংগ্রেস তার চেয়ে বেশি অর্থ বরাদ্দ দিয়েছে।
 
 রোহিঙ্গা প্রত্যাবাসন শুরুর জন্য মাস দু-এক আগে বাংলাদেশ ও মিয়ানমার চুক্তি সই করেছিল।
 এ সময়ের মধ্যে রোহিঙ্গাদের রাখাইনে ফেরত পাঠানো শুরু করা যাবে কি না, তা নিয়ে সংশয় প্রকাশ করেছে জাতিসংঘ। 
 এই পরিস্থিতিতে আজ সোমবার নেপিডোতে বাংলাদেশ ও মিয়ানমারের কর্মকর্তারা প্রত্যাবাসনের জন্য মাঠপর্যায়ের চুক্তিটি চূড়ান্ত করতে বসছেন।
 
 সরকারি পর্যায়ে ইন্দোনেশিয়া থেকে এলএনজি আমদানি করার জন্য গতবছর সেপ্টেম্বরে জাকার্তায় একটি সমঝোতা স্মারকে সই করেছিল দুই দেশ।
 এর ধারাবাহিকতায় রোববার প্রধানমন্ত্রীর কার্যালয়ে দ্বিপক্ষীয় বৈঠকের পর এলএনজি কেনা-বেচার বিষয়ে একটি আগ্রহপত্রে সই করেন পেট্রোবাংলার সচিব সৈয়দ আশফাকুজ্জামান ও ইন্দোনেশিয়ার জ্বালানি বিভাগ পেরতামিনার ভাইস প্রেসিডেন্ট উইকো মিড়নাতারো।
 দেশে গ্যাসের মজুদ কমে আসায় সরকার তরলীকৃত প্রাকৃতিক গ্যাসের (এলএনজি) ব্যবহার বাড়ানোর উদ্যোগে নিয়ে এগোচ্ছে।
 
 জিয়া অরফানেজ ট্রাস্ট দুর্নীতি মামলায় আপিলের জন্য ওকালতনামায় সই করেছেন বিএনপি চেয়ারপারসন বেগম খালেদা জিয়া। 
 শুক্রবার দুপুরে বিষয়টি নিশ্চিত করেছেন তার আইনজীবী সানাউল্লাহ মিয়া। 
 একই সঙ্গে রায়ের সত্যায়িত কপি পেতে আদালতে আবেদন করা হয়েছে, রোববারের মধ্যে তা পাওয়া যাবে বলে প্রত্যাশা করেন তিনি।
 
 বাংলাদেশ ও ভারতের মধ্যে ৩৬ হাজার কোটি টাকার ঋণ চুক্তি সই হয়েছে।
 সকালে অর্থ মন্ত্রণালয়ে, অর্থনৈতিক সম্পর্ক বিভাগ- ইআরডির সচিব কাজী শফিকুল আযম ও ভারতের এক্সিম ব্যাংকের ব্যবস্থাপনা পরিচালক ডেভিড রাজকুইনা নিজ নিজ পক্ষে এ চুক্তিতে সই করেন। এসময় অর্থমন্ত্রী আবুল মাল আবদুল মুহিত এবং ভারতের অর্থমন্ত্রী অরুণ জেটলি উপস্থিত ছিলেন।
 এর আগে দুই দেশের অর্থমন্ত্রী দ্বি-পক্ষীয় বৈঠক করেন। সাত বছরের মধ্যে তৃতীয়বারের মতো ঋণ দিচ্ছে ভারত।এটি লাইন অব ক্রেডিট, এলওসি নামে পরিচিত। বিনিয়োগ বৃদ্ধি ও সুরক্ষায় দুই দেশের মধ্যে হওয়া চুক্তি নিয়ে যৌথ ব্যাখ্যামূলক নোটও সই হয়।
 
 ২০১২ এবং ২০১৫ সালে মিয়ানমার ও ভারতের সঙ্গে বাংলাদেশের মধ্যকার সমুদ্রসীমা নিয়ে বিরোধ নিষ্পত্তি হয়। যার মাধ্য দিয়ে সমুদ্রে সার্বভৌম অধিকার প্রতিষ্ঠিত হয় বাংলাদেশের। 
 আর ২০১৫ সালে ভারতের লোকসভায় পাস হয় বাংলাদেশ-ভারত স্থল সীমান্ত চুক্তি বিল। এর মধ্য দিয়ে ৬৮ বছরের দীর্ঘ প্রতীক্ষিত স্থল সীমান্ত বিশ্বে প্রথমবারের মতো শান্তিপূর্ণ উপায়ে চিহ্নিত হয়।
 আর এবার বাংলাদেশের আরেক সীমান্তবর্তী প্রতিবেশী মিয়ানমারের সঙ্গে স্থল সীমান্ত চুক্তি সংক্রান্ত সম্পূরক সীমান্ত প্রটোকল সই করেছে। যার মাধ্যমে জলে ও স্থলে পূর্ণাঙ্গ মানচিত্র পেল বাংলাদেশ। পররাষ্ট্র মন্ত্রণালয় সূত্রে এসব তথ্য জানা গেছে। 
 
 বাংলাদেশ থেকে জাপানে টেকনিক্যাল ইন্টার্ন নিয়োগের বিষয়ে দু'দেশের মধ্যে একটি সহযোগিতা স্মারক সই হয়েছে। 
 টেকনিক্যাল ইন্টার্ন নিয়োগে সপ্তম দেশ হিসেবে বাংলাদেশ জাপানের সাথে এই স্মারক সই করলো। 
 প্রবাসী কল্যাণ ও বৈদেশিক কর্মসংস্থান মন্ত্রণালয়ের ভারপ্রাপ্ত সচিব ড. নমিতা হালদার এনডিসি বাংলাদেশের পক্ষে এবং জাপানের হেলথ, লেবার ও ওয়েলফেয়ার মন্ত্রণালয়ের পলিসি-সমন্বয় বিষয়ক ভাইস মিনিস্টার জিনিচি মিয়ানো বিচার বিষয়ক মন্ত্রণালয়ের প্রশাসনিক ভাইস মিনিস্টার হিরোমু কুরোকাওয়া এবং পররাষ্ট্র মন্ত্রণালয়ের কন্সুলার বিষয়ক ব্যুরোর মহা-পরিচালক কোইচি আইবোশি এই সহযোগিতা স্মারকে সই করেন। 
 
 সফররত ইন্দোনেশিয়ার প্রেসিডেন্ট জোকো উইদোদো ও বাংলাদেশের প্রধানমন্ত্রী শেখ হাসিনার উপস্থিতিতে ইন্দোনেশিয়ার সঙ্গে বিভিন্ন বিষয়ে বাংলাদেশের দুটি চুক্তি ও তিনটি সমঝোতা স্মারক সই হয়েছে।
 রোববার প্রধানমন্ত্রীর কার্যালয়ে সমঝোতা স্মারক সই হয়। এদিন দুই নেতার উপস্থিতিতে ইন্দোনেশিয়া থেকে 'লিকুইড ন্যাচারাল গ্যাস' (এলএনজি) আমদানিসহ ৫টি সমঝোতা চুক্তি সই হয়। 
 এর আগে ১০টার কিছু আগে প্রধানমন্ত্রী ইন্দোনেশিয়ার প্রেসিডেন্টের সঙ্গে একান্ত বৈঠক করেন। প্রধানমন্ত্রীর কার্যালয়ের শিমুল হলে একান্ত বৈঠক হয়।
 
 সৌদি নেতৃত্বাধীন চারটি আরব দেশের অবরোধ উপেক্ষা করে কাতারের সঙ্গে একটি সমঝোতা স্মারক বা এমওইউ সই করেছে প্রতিবেশী ওমান।
 এর আওতায় দেশটি কাতারের সঙ্গে বাণিজ্য ও বিনিয়োগ বাড়াবে। ওমানের সরকারি বার্তা সংস্থা ওএনএ জানিয়েছে, গতকাল (রোববার) রাজধানী মাস্কাটে এ সমঝোতা স্মারক সই হয়। ওএনএ'র খবর অনুযায়ী, এমওইউ সইয়ের ফলে দু দেশের মধ্যে খাদ্য উৎপাদনসহ বেশ কিছু খাতে ব্যাপকভিত্তিক সহযোগিতা প্রতিষ্ঠিত হবে এবং ওমানে উৎপাদিত খাদ্য কাতারে রপ্তানি করা হবে।
 এমওইউ সই করার পর ওমানের কৃষিমন্ত্রী ফুয়াদ আস-সাজওয়ানি বলেন, এর সমঝোতা স্মারক এ বার্তা দিচ্ছে যে, কাতার এবং ওমানের মধ্যে দৃঢ় সম্পর্ক রয়েছে।