<word-বক><sense1-জলচর পাখি>
আর্ডেইডি গোত্রের অন্তর্গত লম্বা পা বিশিষ্ট মিঠাপানির জলাশয় ও উপকূলীয় অঞ্চলে বসবাসকারী মৎস্যভোজী একদল জলচর পাখিকে বক বলা হয়।
 পৃথিবীতে স্বীকৃত মোট ৬৪ প্রজাতির বক রয়েছে। এসব বকের কিছু প্রজাতি আকৃতিভেদে বগলা (Bittern) ও বগা (Egret) নামে পরিচিত।
Botaurus এবং Ixobrychus গণের সদস্যরা বগলা নামে পরিচিত আর বগাদের শরীরে সাদার প্রাধান্য বেশি।

হলদে বক (বৈজ্ঞানিক নাম: Ixobrychus sinensis), হলদে বগলা, কেঠো বক বা কাঠবগ Ardeidae (আর্ডেইডি) গোত্র বা পরিবারের অন্তর্গত Ixobrychus (ইক্সোব্রাইকাস) গণের অন্তর্গত এক প্রজাতির হলদে-বাদামি রঙের ছোট আকারের জলচর পাখি।
হলদে বকের বৈজ্ঞানিক নামের অর্থ চীনের গুল্মবাসী (গ্রিক: ixos = চিরহরিৎ পরগাছা, brukhao = গর্জন, sinai = চীনের)।
প্রজাতিটি একপ্রজাতিক, অর্থাৎ এর কোন উপপ্রজাতি নেই।

হলদে বক প্রাকৃতিক পরিবেশ রক্ষায় অত্যন্ত গুরুত্বপূর্ণ ভূমিকা রাখে। ধানের ক্ষতিকারক কীটপতঙ্গ খেয়ে কৃষকের উপকার করে। 
কিন্তু আবাস ধ্বংস এবং বিষাক্ত কীটনাশকের কারণে বিরল হলদে বকের সংখ্যা দিনে দিনে কমে যাচ্ছে।
সারা পৃথিবীতে হলদে বকের সংখ্যা আনুমানিক এক লক্ষ থেকে দশ লক্ষ।

বক লম্বায় ৩৬ থেকে ৩৮ সেন্টিমিটার।
এদের গলা ছোট এবং ঠোঁট লম্বা। পুরুষের দেহের ওপরটা হলদে-বাদামি এবং নিচের রং হালকা হলুদ।
ডানা হালকা হলুদ। ডানার মাঝের ও প্রান্তের পালকগুলো কালো। কোমর ও লেজের পালক কালচে। মাথা ও গলা খয়েরি, মাথার টুপি কালো। 

ছোট্ট বেলায় সেই প্রথম শ্রেণীর বইয়ে কানি বকের ছড়া দিয়ে আমাদের শিক্ষা জীবন শুরু হয়েছিল।
 এখনও সেই পাঠ,সেই ছড়া অব্যাহত আছে, আছে স্মৃতির গভীরে।
 এখনও আমরা বাচ্চা কাচ্চাদের আদর দিতে সেই ছড়া আওড়াই। আমাদের সংস্কৃতি নানাভাবে, নানা ঢং আর ছন্দে তুলে আনে আমাদের বক ।
 
 ভারতবর্ষ এবং তৎসংলগ্ন অঞ্চলে এই বক দেখা যায়। বিশেষ করে, ভারত, বাংলাদেশ, মায়ানমার, শ্রীলঙ্কায় এই বক প্রচুর দেখা যায়।
এদের আকার অনেকটা দেশী মুরগীর মতো। অন্যান্য বকের তুলনায় এদের গলা বেশ খাটো। 
সে থাকার সময় এদের গায়ের রঙ লালচে বা মেটে দেখায়।

কখনো কখনো অনেক কোঁচ বক একত্রে দেখা গেলেও এর দলের ভিতরেও একাকীই থাকে। 
কিন্তু প্রজনন ঋতুতে এরা জোড়া বাধে এবং উঁচু গাছের উপর বাসা তৈরি করে। এদের প্রজননের সময় বর্ষাকাল। 
স্ত্রী পাখি এক সাথে ৩-৫টি ডিম পাড়ে। ১৮ থেকে ২৪ দিন ডিমে তা দেওয়ার পর ডিম ফুটে বাচ্চা বের হয়। এরা বাচ্চাদেরকে মূলত ছোটো মাছ খাওয়ায়।

বাংলাদেশে গ্রামাঞ্চলে আগে বন্দুক দিয়ে বা ফাঁদ পেতে এই পাখি শিকার করতো।
 ক্ষুদ্র জাতিগোষ্ঠীর মধ্যে সাঁওতালদের বক প্রিয় খাদ্য। 
জলাশয় কমে যাওয়ার কারণেও এই বকের খাদ্যাভাব ঘটেছে। সব মিলিয়ে বাংলাদেশে এই বকের সংখ্যা আশঙ্কাজনকভাবে কমে গেছে।

বাংলাদেশে কোদালি বা খুন্তি বক কদাচিৎ দেখা যায়। 
লম্বা পা ও লম্বা গলাওয়ালা তুষারশুভ্র জলাভূমির এ পাখির কালো-হলুদ রঙের দীর্ঘ ঠোঁটের আগা চামচাকার। ঘাড়ের ও গলার একাংশ গাঢ় লাল-হলুদ। 
প্রজননকালে লম্বা সাদা রঙের একটি গ্রীবা-ঝুঁটি দেখা দেয়। বাচ্চাদের থাকে স্বাভাবিক আকৃতির ঠোঁট যা ওরা বড় হলে ‘চামচের’ আকার ধারণ করে।

পৃথিবীজুড়ে ৬৪ প্রজাতির বক থাকলেও বাংলাদেশে রয়েছে প্রায় ১৮ প্রজাতির বক।
তার মধ্যে বক ৯টি, বগা ৫টি এবং বগলা ৪টি।
 বক'র মধ্যে রয়েছে- ধুপনি বক, দৈত্য বক, চীনা কানি বক, দেশি কানি বক, কালামাথা নিশি বক, মালয়ী নিশি বক, ধলপেট বক, লালচে বক এবং খুদে সবুজ বক পাখি।
 