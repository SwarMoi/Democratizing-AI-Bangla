<word-বার><sense3-সাপ্তাহিক দিন>
শুক্র বার  হলো সপ্তাহের সাত দিনের একটি দিন, অনেক দেশে যা, স্কুল বা কর্মক্ষেত্রে, সপ্তাহের শেষ দিন হিসেবে পরিগণিত।
 যেসকল দেশে, আন্তর্জাতিক মাননিয়ন্ত্রক আইএসও ৮৬০১ প্রস্তাবিত "প্রথমে-সোম বার" রীতি গৃহীত হয়েছে (অর্থাৎ সপ্তাহের সূচনা সোমবার থেকে ধরা হয়), সেসব দেশে দিনটি সপ্তাহের পঞ্চম দিন।
 ইব্রাহীমিয় ঐতিহ্যানুসারে যেসব দেশে "প্রথমে-রোববার" রীতি গৃহীত হয়েছে, সেসব দেশে দিনটি সপ্তাহের ষষ্ঠ দিন।
 
 অনেক দেশে, যেখানে পাঁচ দিন কর্মদিবস থাকে, শুক্র বার দিন হয় সেখানকার, সাপ্তাহিক ছুটির আগের সর্বশেষ কর্মদিবস। 
 আর তাই এই দিনটিকে দেখা হয় উদযাপনের কারণ বা প্রশান্তির কারণ হিসেবে (যা "TGIF"-এর মতো প্রবচনের তৈরি করেছে, যদ্বারা বোঝায় "Thank God It's Friday" বা "আজ শুক্রবার, ধন্যবাদ ঈশ্বর")।
 সাম্প্রতিক বছরগুলোতে কিছু কিছু অফিসে শুক্র বার দিনে, কর্মীদেরকে খানিকটা অনানুষ্ঠানিক পোশাক পরার সুযোগ দেয়া হয়, যে দিনটিকে "ক্যাযুয়্যাল ফ্রাইডে" (স্বাভাবিক শুক্রবার) বা "ড্রেস-ডাউন ফ্রাইডে" (পোষাক উত্তরক শুক্র বার) হিসেবে অনেকে চেনেন।
 
 সৌদি আরব এবং ইরানে, শুক্র বার দিন হলো সপ্তাহের শেষ দিন, এবং শনি বার হলো নতুন কর্মদিবস। ইরানে, এটাই একমাত্র সাপ্তাহিক ছুটির দিন। 
 যদিও অনেক দেশে, শুক্রবারকে সপ্তাহের প্রথম ছুটির দিন ধরা হয় এবং রবিবারকে প্রথম কর্মদিবস ধরা হয়। বাহরাইন, সংযুক্ত আরব আমিরাত (UAE) এবং কুয়েতে শুক্র বার দিনটি ছিলো সাপ্তাহিক ছুটির দিন এবং শনি বার ছিলো প্রথম কর্মদিবস। 
 যদিও বাহরাইন এবং আরব আমিরাতে ২০০৬ খ্রিষ্টাব্দের ১ সেপ্টেম্বর তা পরিবর্তন করা হয়, এবং পরিবর্তিত সময় হিসাবে শুক্রবারকে সপ্তাহিক ছুটির প্রথম দিন আর রবিবারকে সপ্তাহের প্রথম কর্মদিবস ধরা হয়; ২০০৭ খ্রিষ্টাব্দের ১ সেপ্টেম্বর থেকে কুয়েতও তা অনুসরণ করে।
 
রবি বার সপ্তাহের একটি দিন, শনিবারকে প্রথম দিন ধরে হিসাব করলে এটি দ্বিতীয় দিন হিসেবে গণ্য হয়।
 এটি শনি বার ও সোম বারের মধ্যবর্তী দিবস। ইহুদিদের ধর্মীয় বর্ষপঞ্জিকা অনুসারে এবং কিছু খ্রিস্টান সম্প্রদায়ের কাছে এটা সপ্তাহের প্রথম দিন। কারণ তাঁদের কাছে শনি বার হলো সপ্তাহের শেষ দিন এবং প্রার্থণা দিবস।
 পাশ্চাত্যের বিভিন্ন দেশে রবি বারকে সপ্তাহের শেষ দিন গণ্য করা হয়। এদিন খ্রিস্টানদের ক্যাথলিক গির্জায় সাপ্তাহিক ধর্মীয় উপাসনা অনুষ্ঠান হয়। 
 
মঙ্গল বার  হল সপ্তাহের একটি বার । এটি সোমবারের পরে ও বুধবারের আগে অবস্থান করে। 
আন্তর্জাতিক মান অনুসারে একটি সপ্তাহের তৃতীয় দিন। ভারতেও একটি সপ্তাহের তৃতীয় দিন হিসেবে গণ্য হয়।
 বাংলাদেশ রাষ্ট্রে অবশ্য এটি সপ্তাহের চতুর্থ দিন। বাংলা 'মঙ্গলবার' নামটি হিন্দু নবগ্রহ দেবতা মঙ্গলের নামাঙ্কিত।
 
 হিন্দুধর্মের শাক্ত সম্প্রদায়ের কাছে মঙ্গল বার দিনটি বিশেষ পবিত্র।
 এই দিনটি কালী ও দুর্গার বিশেষ পূজা হয়। 
 খ্রিস্টধর্মের ইস্টার্ন অর্থোডক্স চার্চ এই দিনটিকে সেন্ট জন দ্য ব্যাপ্টিস্টের দিন হিসেবে পালন করে।
 
সোম বার  সপ্তাহের একটি দিন। এটি রবি বার ও মঙ্গলবারের মধ্যবর্তী দিন। খ্রিস্টীয় বর্ষপঞ্জী অনুযায়ী সোমবার সপ্তাহের প্রথম দিন। 
 ইউরোপ আমেরিকার বিভিন্ন রাষ্ট্রে এই দিনটি সপ্তাহের প্রথম দিন হিসেবে গণ্য হয়। তবে ভারত ও বাংলাদেশে সোমবার যথাক্রমে সপ্তাহের দ্বিতীয় ও তৃতীয় দিন হিসেবে পরিগণিত হয়। 
 হিন্দুধর্ম অনুসারে সোম বার হলো পরমেশ্বর ভগবান শিবের প্রিয় বার। অধিকাংশ শৈব হিন্দুরা সোমবারে হর ( অর্থাৎ শিব) প্রিয় ব্রত পালন করেন। শ্রাবণ মাসের প্রতি সোম বার শৈবদের কাছে অতন্ত গুরুত্বপূর্ণ। শৈব হিন্দুরা শ্রাবণ মাসের প্রতি সোম বার কে মহা শ্রাবণ সোমবার বলে অভিহিত করেন।
 
বৃহস্পতি বার  হচ্ছে সপ্তাহের একটি দিন, যেটির অবস্থান বুধবারের পরে এবং শুক্রবারের পূর্বে। 
বাংলাদেশে প্রচলিত পদ্ধতি অনুসারে এটি সপ্তাহের ষষ্ঠ দিন। 
বৃহস্পতি গ্রহের নামানুসারে এই বারটির নামকরণ করা হয়েছে।

শনি বার সপ্তাহের একটি দিন, যা শুক্রবারের পরে এবং রবিবারের আগে আসে। 
বাংলাদেশের প্রচলিত পদ্ধতি অনুসারে এটি সপ্তাহের প্রথম দিন।
 পাশ্চাত্যের বেশির ভাগ দেশে শনিবারকে সাপ্তাহিক ছুটির দিন হিসাবে ধরা হয়।
 
 আন্তর্জাতিক মানদন্ড আইএসও ৮৬০১ অনুযায়ী শনি বার সপ্তাহের ৬ষ্ঠ দিন। 
 তিনটি ইব্রাহিমীয় ধর্মে (ইসলাম, ইহুদী ধর্ম ও খ্রিস্ট ধর্ম) শনি বার সপ্তাহের সপ্তম দিন।
 ফলে অনেকে আইএসও ৮৬০১ মানদন্ড মানতে নারাজ এবং শনি বার সপ্তাহের সপ্তম দিন হিসেবে মানতে শুরু করেন।