<word-পুষ্কর><sense2-তীর্থস্থান>
ভারতের রাজস্থানের বর্তমান আজমীর স্টেশন থেকে ১১ কি.মি উত্তরেঅবস্থিত হিন্দুদের একটি তীর্থস্থান।
 রামায়ণ, মহাভারত, পদ্মপুরাণ প্রভৃতি প্রাচীন গ্রন্থে পুষ্করের উল্লেখ আছে। 
 মহাভারত আনুসারে পুষ্কর ভারতের প্রাচীনতম আদি তীর্থস্থানগুলির অন্যতম।
 
 পুরাণ মতে, পরশুরাম পুষ্কর তীর্থের প্রতিষ্ঠাতা। ব্রহ্মা হাতে পদ্ম নিয়ে যজ্ঞের স্থান নির্বাচনের জন্য বেরিয়েছিলেন। 
 তাঁর হাতের পদ্মটি যেখানে পড়েছিলো সেখানে বসে তিনি তপস্যা শুরু করেন।
 সেই থেকে জায়গাটির নাম হয় পুষ্কর। এখানে একটি হ্রদ আছে।
 
পুষ্কর শহরের তিন দিক আরাবল্লী পর্বত মালা দিয়ে ঘেরা।
 এখানে ব্রহ্মা, সাবিত্রী, গায়ত্রী ও শিব সহ অনেক দেবতার মন্দির রয়েছে। ব্রহ্মার মন্দিরটি সবচেয়ে বড়। 
পুষ্কর ছাড়া আর খুব কম জায়গাতেই এরকম ব্রহ্মার মন্দির দেখা যায়।

 পুরাণ বলেছে বটে, পুরী-বদ্রীনাথ-দ্বারকা-রামেশ্বরম বাদে এই ধামই ভারততীর্থে পবিত্রতর! 
 তার পরেও বছরের বেশির ভাগ সময়টা নিঃসঙ্গতার অধিকার নিয়েই পড়ে থাকে রাজস্থানের পুষ্কর।
 মন্দিরে একা জেগে থাকেন পৃথিবীর স্রষ্টা ব্রহ্মা। শুধু বছরের একটিমাত্র সময়ে জমজমাট হয়ে ওঠে পুষ্কর।
 
পুষ্কর-এ চারটি ঘাট-এ সন্ধ্যারতি হয়।
 তারই তিনটে জায়গার ছবি ভিডিওতে তোলা, এই সময় পুষ্করের ঘাটে নামা বা স্নান করা নিষেধ।
 ছবি তুলতে দেখলেও বাধা দেয় লোকজন।
 
 পুরাণ বলেছে বটে, পুরী-বদ্রীনাথ-দ্বারকা-রামেশ্বরম বাদে এই ধামই ভারততীর্থে পবিত্রতর! তার পরেও বছরের বেশির ভাগ সময়টা নিঃসঙ্গতার অধিকার নিয়েই পড়ে থাকে রাজস্থানের পুষ্কর । 
 মন্দিরে একা জেগে থাকেন পৃথিবীর স্রষ্টা ব্রহ্মা। শুধু বছরের একটিমাত্র সময়ে জমজমাট হয়ে ওঠে পুষ্কর। 
 মেলা বসে সেখানে। যে মেলা দেখতে হাজির হন তেত্রিশ কোটি দেব-দেবী। মানুষের ভিড়ে প্রচ্ছন্ন ভাবে চলে তাঁদের লীলাখেলা।
 
 হিন্দুদের যাবতীয় শুভ মুহূর্ত ধার্য হয় চান্দ্র তিথি ধরে। এই বিশ্ববিখ্যাত মেলারও রয়েছে নির্দিষ্ট দিনক্ষণ- কার্তিকী একাদশী থেকে কার্তিকী পূর্ণিমা।
 বলা হয়, এই পাঁচটি দিনের পরিধিতেই পৃথিবীর বুকে সৃষ্টি হয়েছিল পুষ্কর ক্ষেত্র। 
 বজ্রনাভ নামে এক দুর্দান্ত অসুরকে হাতের পদ্মের আঘাতে বধ করেছিলেন ব্রহ্মা।
 
  কুম্ভমেলা, গঙ্গাসাগরমেলা- তালিকা মন্দ নয়! কিন্তু, সব মেলাকে এক জায়গায় গিয়ে হার মানিয়েছে পুষ্কর । 
  ধর্মর সঙ্গেই সে বেঁধে দিয়েছে প্রাণের আনন্দকে। 
  তাই পুষ্কর মেলায় ধর্মকৃত্য ছাপিয়েও নজর কাড়ে বাৎসরিক উল্লাস।
  
 পুষ্কর মেলার কথা বললেই সবার আগে উটের প্রসঙ্গ আসে। বলাই হয়, পুষ্করের উটের মেলা।
 রাজস্থান এবং ভারত- সারা বছরের উট কেনাবেচা করে এই মেলাতেই।
 শুধু উটই নয়, বিক্রি হয় নানা গবাদি পশু। সেই চতুষ্পদদের খুরের আঘাতে ওড়া সোনালি বালি আকাশ ঢেকে দেয়। 
 
 শুধু উটের সাজ ঘিরেই যেন পুষ্কর ক্ষেত্রে রঙের রায়ট শুরু হয়। 
 তার সঙ্গে মিশে যায় মানুষের পোশাকের রং। মেশে গয়নার রং, মেশে কুঙ্কুম-মেহন্দি-ফুলের রং। 
 রুক্ষ, সোনালি বালুকাবেলায় এই রং বুকে ধরে চোখ ঝলসে দেয় পুষ্কর। তার সঙ্গেই বইতে থাকে ধর্মকৃত্যের রংও!